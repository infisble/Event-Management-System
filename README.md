# Zadanie od zákazníka

Náš systém by mal umožniť používateľom vyhľadávať, registrovať sa a spravovať rôzne podujatia, ako sú konferencie, semináre či webové semináre. Správcovia budú môcť vytvárať nové podujatia, aktualizovať ich podrobnosti a zobrazovať zoznamy účastníkov. V systéme by malo byť možné vyhľadávať v podujatiach a filtrovať ich podľa rôznych kritérií. Používatelia by mali mať možnosť získať notifikácie o zmenách v podujatiach, na ktoré sú prihlásení. Pri podujatiach môžu byť priložené dodatočné materiály alebo odkazy.

## Zber požiadaviek

- RQ01 Systém umožní používateľovi zaregistrovať sa a prihlásiť sa do systému.
- RQ02 Systém umožní používateľom vyhľadávať podujatia podľa rôznych kritérií (napr. dátum, typ podujatia, lokalita).
- RQ03 Systém umožní používateľom zaregistrovať sa na podujatie.
- RQ04 Systém umožní správcovi vytvárať nové podujatia a aktualizovať ich podrobnosti.
- RQ05 Systém umožní správcovi zobraziť a spravovať zoznam prihlásených účastníkov.
- RQ06 Systém umožní používateľom pripojiť k podujatiu prílohy alebo odkazy (napr. materiály k semináru).
- RQ07 Systém umožní používateľom dostávať notifikácie o zmenách v podujatiach, na ktoré sú prihlásení.
- RQ08 Systém umožní administrátorovi spravovať účty používateľov (aktivácia, deaktivácia, reset hesla).
- RQ09 Systém umožní zverejňovať najpopulárnejšie podujatia na základe počtu registrácií alebo hodnotení.
- RQ10 Systém umožní používateľom pridávať spätnú väzbu na podujatia, ktorá môže byť verejne zobrazená.
- RQ11 Systém umožní používateľom poslať otázku organizátorovi podujatia cez integrovaný komunikačný kanál.
- RQ13 Systém umožní správcovi označiť dôležité oznamy, ktoré sa zobrazia účastníkom prihláseným na podujatie.
- RQ14 Systém umožní účastníkom získať certifikát o účasti po absolvovaní podujatia.
- RQ15 Systém umožní organizátorom odosielať hromadné e-maily účastníkom podujatia.
- RQ16 Systém umožní používateľom získať upozornenie na podobné podujatia na základe ich preferencií.

  ## Slovník pojmov

| **Pojem** | **Anglický názov** | **Definícia** |
|-----------|----------------|-------------|
| **Podujatie** | Event | Organizovaná udalosť, ako je konferencia, seminár alebo webový seminár. |
| **Správca** | Administrator | Osoba zodpovedná za tvorbu a správu podujatí, vrátane zoznamov účastníkov. |
| **Používateľ** | User | Osoba, ktorá sa môže registrovať na podujatie, dostávať notifikácie a spravovať svoje účty. |
| **Notifikácia** | Notification | Upozornenie o zmenách v podujatiach, na ktoré je používateľ prihlásený. |
| **Príloha** | Attachment | Dodatočný materiál alebo odkaz pripojený k podujatiu. |
| **Certifikát** | Certificate | Dokument potvrdzujúci účasť na podujatí. |
| **Spätná väzba** | Feedback | Hodnotenie alebo komentár k podujatiu poskytnutý používateľmi. |
| **Hromadný e-mail** | Mass Email | E-mail odoslaný organizátorom viacerým účastníkom podujatia naraz. |
| **Oznam** | Announcement | Dôležitá správa určená účastníkom prihláseným na podujatie. |

